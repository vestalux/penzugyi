---
title: Elindult a PÉNZ7 pénzügyi és vállalkozói témahét
date: 2021-03-02 00:03:00
order: 

---
![Lehet, hogy egy kép erről: 2 ember, álló emberek és belső tér](https://scontent-vie1-1.xx.fbcdn.net/v/t1.6435-9/161550633_1170394576726712_7009731099526098765_n.jpg?_nc_cat=106&ccb=1-3&_nc_sid=730e14&_nc_ohc=6Gu9APPacUkAX_CPPJC&_nc_ht=scontent-vie1-1.xx&oh=0d853792aacaa8bfd6858429e3d6c181&oe=60D4693E)

A pénzügyi tudatosság különösen fontossá vált járványhelyzetben, a felelős pénzügyi tervezés a családok életében is egyre nagyobb jelentőséget kap – hangsúlyozta Varga Mihály a hetedik PÉNZ7 online keretek között tartott megnyitóján.

Idén is nagy az érdeklődés a PÉNZ7 iránt, több mint 1000 iskola 170 ezer diákja 12 ezer speciális tanóra keretében, 700 önkéntes közreműködésével kapcsolódik be a programsorozatba.

A PÉNZ7 program – a járványhelyzet miatt – digitális környezetben alkalmazható megoldásokkal segíti a tanórák megtartását. Online tanórát, illetve rögzített előadást tart többek között Varga Mihály, Kandrács Csaba jegybanki alelnök és számos kormányzati, illetve banki vezető. A „Tudatos pénzkezelés a családban – Családi költségvetés”, illetve az „InnoVál(l) – Vállalkozz okosan!” témák a fiatalok gyakorlati ismereteit helyezi középpontba. A magyar PÉNZ7 iskolai eseményei idén március 1–5. között zajlanak.

A PÉNZ7 együttműködő szakmai partnerei – az Emberi Erőforrások Minisztériuma projektvezetésével az Innovációs és Technológiai Minisztérium, a Pénzügyminisztérium, a Magyar Bankszövetség, a Pénziránytű Alapítvány, valamint a Junior Achievement Magyarország Alapítvány – küldetésüknek tekintik a jövő nemzedék pénzügyi-gazdasági nevelését, vállalkozói hajlandóságának formálását, a mindennapokban előforduló pénzügyi helyzetek tudatos kezelését. Az osztályfőnöki, életvitel-, matematika- vagy történelemórán élményalapú tananyagok segítségével a pedagógusok interaktív módszerekkel ismertetik meg a diákokat a pénzügyi és gazdálkodási alapfogalmakkal. A pandémiás időszak miatt a program minél egyszerűbb, gördülékeny megvalósítását a szervezők úgy támogatják, hogy a PÉNZ7 tanórák a március 1-5. közötti héten – a rendelkezésre álló digitális anyagokkal, komplett mintaórákkal -, akár online formában, akár később a tanév során bármikor megtarthatók.

A PÉNZ7 alapelve szerint a tanórákon márka, kereskedelmi logó nem jelenhet meg. A felkészülést megkönnyíti, hogy a korábbi tanévek minden pénzügyi tananyaga – mintavideók, e-learning tananyag és webináriumok – elérhetőek a [www.penz7.hu](https://l.facebook.com/l.php?u=http%3A%2F%2Fwww.penz7.hu%2F%3Ffbclid%3DIwAR2T06zvLKjLdmiSJjRLVStqqauLmfQwJbG7Vp9MstWATgX_3SOudNOM_Iw&h=AT0zJ5Iit9rtrUdki-oXweSb843IPaxjcGlm8YonfTx9g7Z-8ZpzpIrmyeW06QMjvylODnA4ke1MKpbZlhbeOYubvW79z4zl3TAiIvSYAQMrgr5D0OqSnYxEY7WTDPcVbQ&__tn__=-UK-R&c\[0\]=AT119xqppPQKItWlgbKRno5OTyZGc9_JHzxAvJNVNXQw6bFWBp-RbIdnULjBKR0zMpIDgvd6EhJL_mwWovR-XT7LsK41X7PIXRXK-gnQfavsyQfJhNrAhjQoP3xAPoOB0nhGGja8ZJBwFKNyj6jQwu50cR9zIzf1GNJHN0coV5_TXxbWEfjTe1Dr6UVwAjQD2Wq-ukVd) honlapon. A pénzügyi döntéseket megkönnyítő, négy korosztály számára készült modern anyagokat idén is a Pénziránytű Alapítvány és a Junior Achievement Magyarország szakemberei fejlesztették. A PÉNZ7-et izgalmas kísérőprogramok, pályázatok és tanulmányi versenyek színesítik.

A szervezők kiemelt célja, hogy már fiatalkorban megalapozzák a pénzügyi és gazdasági tudatosságot, vállalkozói kedvet. A PÉNZ7-program a kormány lakosság pénzügyi tudatosságának fejlesztését célzó stratégia részeként annak megvalósulását is támogatja. Ugyancsak fontos törekvés az új kkv-stratégia végrehajtása, ezáltal a vállalkozói életforma népszerűsítése, a vállalkozói szellemű oktatás fejlesztése.

A témahét részletes programja a [www.penz7.hu](https://l.facebook.com/l.php?u=http%3A%2F%2Fwww.penz7.hu%2F%3Ffbclid%3DIwAR3mB3rtIGxrmi65Sbcc5PLSsS111ZK4uJxnHPyYYlMsY9oPHP7gHkVupIg&h=AT0zJ5Iit9rtrUdki-oXweSb843IPaxjcGlm8YonfTx9g7Z-8ZpzpIrmyeW06QMjvylODnA4ke1MKpbZlhbeOYubvW79z4zl3TAiIvSYAQMrgr5D0OqSnYxEY7WTDPcVbQ&__tn__=-UK-R&c\[0\]=AT119xqppPQKItWlgbKRno5OTyZGc9_JHzxAvJNVNXQw6bFWBp-RbIdnULjBKR0zMpIDgvd6EhJL_mwWovR-XT7LsK41X7PIXRXK-gnQfavsyQfJhNrAhjQoP3xAPoOB0nhGGja8ZJBwFKNyj6jQwu50cR9zIzf1GNJHN0coV5_TXxbWEfjTe1Dr6UVwAjQD2Wq-ukVd) oldalon található. A kimagasló részvételi számok elismeréseként a magyar program a Global Money Week eseménysorozat legjobbjai között szerepelt az elmúlt években. Hazánk 2015-ben alapítóként csatlakozott a European Money Week Európa mintegy 30 országában egy időben zajló kezdeményezéshez.

(Forrás: Pénzügyminisztérium)