---
title: Szélesebb körben igényelhető a tízmillió forintos gyorskölcsön
date: 2021-03-12 00:03:00
order: 

---
![Lehet, hogy egy kép erről: 1 személy és , szöveg, amely így szól: „MAGYARORSZÁ KORMÁNYA”](https://scontent-vie1-1.xx.fbcdn.net/v/t1.6435-9/161398242_1170358750063628_7127879055264606501_n.jpg?_nc_cat=109&ccb=1-3&_nc_sid=730e14&_nc_ohc=c6M2X-x9_PIAX_w_4bL&_nc_ht=scontent-vie1-1.xx&oh=ec5a5f6b97efd3c04c13d17eb6a12e0a&oe=60D2A292)

Szélesebb körben biztosítja a kormány a tízmillió forintos újranyitási gyorskölcsönt, azt minden, a bezárásban érintett vállalkozás kérheti majd – közölte a csütörtöki Kormányinfón a Miniszterelnökséget vezető miniszter.

Gulyás Gergely elmondta: a kormány utasította a Magyar Fejlesztési Bankot, hogy ennek feltételeit mihamarabb teremtse meg, az Innovációs és Technológiai Minisztérium pedig a kereskedelmi és iparkamarához fordul, hogy a gyorskölcsön feltételeiről minél előbb értesülhessenek a vállalkozások.

Úgy fogalmazott: a bezárás sok vállalkozás számára okoz nehézséget, különösen a szolgáltató szektorban, a kormány ezért kiterjesztette a bértámogatásokat is minden bezárásra ítélt területre. Az 50 százalékos támogatást az érintettek egész márciusra megkapják, mentesülnek a munkáltatói járulék, valamint a szociális hozzájárulási adó fizetése alól is, és a kata átalányadóját is elengedi a kormány márciusra az érintettek számára.

(Forrás: MTI, fotó: Illyés Tibor)