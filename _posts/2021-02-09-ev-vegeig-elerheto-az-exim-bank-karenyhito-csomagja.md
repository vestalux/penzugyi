---
title: Év végéig elérhető az EXIM Bank kárenyhítő csomagja
date: 2021-02-09 00:02:00
order: 

---
![Lehet, hogy egy kép erről: belső tér](https://scontent-vie1-1.xx.fbcdn.net/v/t1.6435-9/150747835_1152571161842387_1543646884228427916_n.jpg?_nc_cat=108&ccb=1-3&_nc_sid=730e14&_nc_ohc=oGdWwMsae0cAX_9sXxP&_nc_oc=AQlluYFr6IUAcNRTwV_m_7o3-dgvSkEZArQBDx-S4qZ5ssB2p7mBIwSUhJDrsfl-VMo&_nc_ht=scontent-vie1-1.xx&oh=abbdcd836b7075b2eb7666725b167392&oe=60D56117)

Vitán felül áll, hogy a külpiacokon aktív, exportáló magyar vállalatok számára az egyik legfontosabb szempont a pénzügyi stabilitás kérdése – közölte a külgazdasági és külügyminiszter közösségi oldalán, bejelentve, hogy év végéig elérhető lesz az EXIM Bank kárenyhítő programcsomagja.

Szijjártó Péter kiemelte: a koronavírus-járvány alapjaiban rengette meg a nemzetközi piacokat, ami komoly bizonytalanságot eredményezett minden gazdasági szereplőnél.

Ezért indult el tavasszal az EXIM Bank kárenyhítő programcsomagja, amellyel eddig több mint 1000 magyar vállalkozást segítettek kedvezményes kamattámogatott hitelekkel, összesen 320 milliárd forint értékben.

A tárcavezető hangsúlyozta: a kormány célja, hogy a magyar vállalatok a világjárvány ellenére is pénzügyileg stabilak legyenek, és így versenyelőnyre tegyenek szert a vetélytársaikkal szemben a külföldi beruházásoknál.

Szijjártó Péter szerint a magyar vállalatok életerejét és tettrekészségét világosan mutatja, hogy kevesebb mint egy év alatt, több mint 320 milliárd forint kedvezményes hitelt folyósítottak, még a világjárvány legnehezebb hónapjaiban is.

Ezért úgy döntöttek, hogy a programot meghosszabbítják, és év végig elérhető lesz az EXIM Bank kárenyhítő programcsomagja minden exportálni szándékozó magyar vállalkozás számára.

A képlet egyszerű: minél több exportot tudnak előállítani a magyar vállalatok, annál több bevételhez tudnak jutni és annál több pénz jut vissza a magyar emberekhez béremelés és fejlesztések formájában – fogalmazott a külgazdasági és külügyminiszter.

(Forrás: MTI)