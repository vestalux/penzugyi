---
title: Nőtt az érdeklődés az internetes állampapír-vásárlás iránt
date: 2021-02-15 00:02:00
order: 

---
![Nem érhető el leírás a fényképhez.](https://scontent-vie1-1.xx.fbcdn.net/v/t1.6435-9/151589465_1152573418508828_8353827993052071497_n.jpg?_nc_cat=106&ccb=1-3&_nc_sid=730e14&_nc_ohc=5kUVsvqx7JsAX_Iwo9C&_nc_ht=scontent-vie1-1.xx&oh=33b460d88c10152fcecab485fecd9979&oe=60D346F9)

A napokban elérte a 20 ezret azoknak a száma, akik online nyitottak lakossági számlát az államkincstárnál – mondta Tállai András, a Pénzügyminisztérium parlamenti államtitkára a Magyar Nemzetnek.

Hozzátette: immár 241 ezer gyermeknek gyűlik pénz, a babakötvényekben több mint 117 milliárd forint fial.

Az államkincstár tavaly áprilisban tette lehetővé az állampapírszámla internetes nyitását. Kezdetben nagy érdeklődés mutatkozott, amely nyáron kissé alábbhagyott, hogy aztán ősszel, a második hullám idején újra felszökjön – nyilatkozta a politikus.

„Az egyik legjobb üzletbe fog, aki a válság idején magyar állampapírba fektet. Egyrészt ennél biztonságosabb megoldás ma nemigen képzelhető el, másrészt az elérhető hozam kiemelkedő a piacon, harmadrészt aki így cselekszik, az ország anyagi stabilitásáért is tesz” – vélekedett.

Az állampapírszámlára babakötvényt is lehet vásárolni.

Ha a családtagok havi 5 ezer forintot fizetnek be egy tavaly született gyermek javára, akkor a babakötvény több mint 2 millió forintot adhat a gyermek 18. születésnapja után – mutatta be egy példán keresztül a konstrukció lehetséges eredményét Tállai András.

(Forrás: MTI/PM)