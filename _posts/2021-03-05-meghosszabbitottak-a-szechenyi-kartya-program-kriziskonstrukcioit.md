---
title: Meghosszabbították a Széchenyi Kártya Program kríziskonstrukcióit
date: 2021-03-05 00:03:00
order: 

---
![Lehet, hogy egy kép erről: egy vagy több ember és , szöveg, amely így szól: „KAVOSZ E3 Szshezzyi KÁRTYA 5555 1487 9999 5474 LEJÁRAT THRU VALID 99/99 9852 A NÉV HITELEZ N MasterCard”](https://scontent-vie1-1.xx.fbcdn.net/v/t1.6435-9/161493632_1170390710060432_5147418653994121067_n.jpg?_nc_cat=111&ccb=1-3&_nc_sid=730e14&_nc_ohc=AzeAapS9IlQAX985A-4&_nc_ht=scontent-vie1-1.xx&oh=493f4b846fa316a22644a63e0d1078f0&oe=60D47ABE)

A Széchenyi Kártya Program kríziskonstrukciói 2021. december 31-ig már biztosan a vállalkozók rendelkezésére állnak, miután a kormány 2021. június 30-ról az év végéig meghosszabbította a hitelek igénybevételi lehetőségét – közölte a programot koordináló KAVOSZ Zrt.

Krisán László, a KAVOSZ Zrt. vezérigazgatója emlékeztetett, hogy a Széchenyi Kártya Program a koronavírus-járvány kitörésekor azonnal reagált, az Innovációs és Technológiai Minisztérium (ITM) szakmai támogatása mellett 2020 tavaszán kríziskonstrukciókat hoztak létre a Gazdaságvédelmi Akciótervben a bajba jutott vállalkozások mielőbbi megsegítésére.

A kríziskonstrukciókat eredetileg 2020 év végéig hirdették meg, majd először 2021. június 30-ig hosszabbították meg az igénybevételi határidőt, most pedig az Európai Bizottság vonatkozó előírásával összhangban a krízishitelek minimum 2021. december 31-éig a vállalkozók rendelkezésére állnak – emelte ki a vezérigazgató.

A Széchenyi Kártya Folyószámlahitel Plusz a napi működési költségekre, évi fix 0,1 százalékos kamattal, a Széchenyi Munkahelymegtartó Hitel a munkahelyek megőrzésére szintén évi fix 0,1 százalékos kamattal, a Széchenyi Likviditási Hitel a vállalkozás működtetéséhez szükséges forgóeszköz beszerzésekre évi fix 0,2 százalékos kamattal, a Széchenyi Beruházási Hitel Plusz a beruházások finanszírozására évi fix 0,5 százalékos kamattal, a Széchenyi Turisztikai Kártya kifejezetten a turisztikai ágazatban tevékenykedő cégek működésének fenntartására, az Agrár Széchenyi Beruházási Hitel Plusz az agrár vállalkozások fejlesztési, beruházási elképzelései megvalósulásának segítésére évi fix 0,5 százalékos kamattal vehető igénybe.

A KAVOSZ közölte, a program számai egyértelműen visszajelezték, hogy a vállalkozások éltek a lehetőséggel: a program kríziskonstrukciói keretében az indulás óta már több mint 33 ezer hitelkérelmet nyújtottak be a vállalkozások, több mint 1000 milliárd forint értékben.

Krisán László elmondta, a tapasztalatok azt mutatják, hogy a vállalkozások számára a napi kiadásaik finanszírozása az elsődleges, a program keretében 2020-ban megkötött hitelszerződések 97 százaléka, a szerződött hitelösszeg esetében pedig az ügyletek 95 százaléka volt folyószámla- vagy forgóeszközhitel. A program hiteleit a területi kamarák, a VOSZ és a KAVOSZ irodáiban érhetik el a vállalkozások, ahol a munkatársak ingyen segítik őket a megfelelő hiteltípus kiválasztásában.

A részletes igénybevételi feltételek a [www.kavosz.hu](https://l.facebook.com/l.php?u=https%3A%2F%2Fwww.kavosz.hu%2F%3Ffbclid%3DIwAR0u1aGMsPhytRz6DgkFwn09fVxfs1w9UR3gXU1nAxQ4qd2zFbi-61CGVA4&h=AT2p-kQ9dBUSHpHy0ymJJYiTv-Un_wVYvcv2AVORBtTceqxh0QNBivq0kjNEVEMhvEP7IzHtOB2PseaH6EYVVPt1t92TKmJeWZ-UuzYAoJQWziy4DLdFlwfdqQuTUlTAVw&__tn__=-UK-R&c\[0\]=AT3Ef1LrWMCcAlunWRtQr186yJ-G9WI6FwkPuNTadZS5kgA0JOJlngQvXGcS36tsBAL6LO9JkF9nrWN0yHq6WTTXaBQ7tEH1ievsacl9IHvII5OTzPoIUa9dvGGVgAbGog9KTWbRTD9JTW5KUCJYBMNwkgFCLUsirFG5Owxju0vMQcbodPmpu9Ywr3J0dKVIbmhhFNY1) oldalon érhetők el.

(Forrás: MTI)