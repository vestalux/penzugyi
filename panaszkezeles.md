---
layout: about
title: Panaszkezelés
description: 'Panaszkezelés

'
menu: true
order: "4"

---
Amennyiben pénzügyi szolgáltatással kapcsolatban panasza van, segítünk a pénzügyi intézménnyel való kapcsolatfelvételben (panaszlevél, méltányossági kérelem elkészítése), továbbá posta készen elkészítjük a Pénzügyi Békéltető Testület, valamint az MNB fogyasztóvédelmi eljárása megindításához szükséges beadványt.

Az alábbi ábra szemlélteti a panaszkezelés folyamatát:

![](/uploads/1-pm-infografika-panasz.jpg)

Forrás: Magyar Nemzeti Bank

A panaszkezeléssel kapcsolatban bővebb információ a [Pénzügyi Navigátor Pénzügyi panasz](https://www.mnb.hu/letoltes/penzugyi-panasz.pdf) című füzetben található.

**Az irodánkhoz beérkezett leggyakoribb pénzügyi témájú panaszok, megkeresések**

##### Biztosítási panaszok

• a kártérítés jogalapjának vitatása, melyben a gépjármű- felelősségbiztosítás és lakásbiztosításhoz kötődő panaszok száma a legnagyobb;

• életbiztosítások – kiemelten a befektetésekkel, nyugdíjalappal kombinált életbiztosítások - költsége, illetve annak mértékével kapcsolatos félretájékoztatás, vagy tájékoztatás hiánya. Gyakori a valótlan információk közlése, amivel a fogyasztókat megtéveszti a biztosító;~~,~~

• az ügyvitellel kapcsolatos panaszok, amelyek általában a pénzügyi szolgáltató panaszkezelésre vonatkoznak.

##### Banki panaszok

• a lakáshitelekkel, gépjárműhitel-közvetítéssel kapcsolatban,

• az ügynöki tevékenység esetén a tájékoztatási kötelezettség elmaradása miatt,

• az ügyviteli, ügyintézési hiányosságok esetén (egyre gyakoribb a folyószámla-vezetéssel kapcsolatos problémák)

##### Tőkepiaci panaszok

Esetleírás, tájékoztatás hiánya

A panaszos szerette volna a megtakarított pénzét tőkevédett betétként befektetni, ezért egy üzletkötőtől kért tanácsot, aki több bank termékét is bemutatta. Ezt követően a fogyasztó nagyságrendileg négymillió forintos befektetést kötött, amihez az üzletkötő ingyenes életbiztosítást is ajánlott. A fogyasztónak az évfordulókor kapott banki elszámolásból derült ki, hogy az alkusz nem betétként helyezte el a tőkéjét, hanem egy életbiztosítást kötött vele, amihez tartozott befektetési portfólió. A panaszosnak az tűnt fel, hogy egy nagyobb összeget vontak le a tőkéből különböző adminisztrációs költség címén. Mivel az ügyfél levelezésiből egyértelműen kiderült, hogy a szándéka nem az életbiztosítás megkötése volt, hanem kamatozó betétbe kívánta a tőkét befektetni, a pénzügyi szolgáltatóval való egyeztetést követően az ügyfél visszakapta a négymillió forint tőkét.

***
